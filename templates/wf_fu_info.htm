<!--- BEGIN wf freeuni info -->
<!--- Usage: general WF information (on the index.php) -->
<hr>
<h3>Közérdekű információk, hírek kezelése</h3>
Akinek bármiféle közérdekű információja vagy linkmegosztási hajlama lenne, az a következőt teheti:
<ul>
	<li><b>közérdekű információ esetén</b>
		<ul>
			<li>szól nekem, hogy tegyük ki</li>
			<li>vár, amíg a dinamikus hírkezelő elkészül és felkerül</li>
		</ul>
	</li>
	<li><b>közérdekű link esetén</b> szól egy adminisztrátornak aki a linket kihelyezi</li>
</ul>

<hr>

<h3>A weboldalról úgy összességében</h3>
<p>Amit most láttok, az az általam fejlesztett PHP alapú portálmotor 2. 
verziójának (az első verziót a fajosztály honlapon megtalálhatod, ha érdekel az 
a programozói világszégyene) eléggé kezdetleges kiadása.</p>

<p>A rendszert angol nyelven írom és dokumentálom. Templatizált 
felépítést használ. Minden egyes kis blokk amit itt látsz, egy kiforrt 
sablonkezelő szüleménye. Nyers sablonfájlokat olvas be, amelyeket a kód által 
meghatározott adatok (pl. jobb oldalt az a szép kis számadó táblázat) 
behelyettesít. Ezért van az, hogy a hasonló célt szolgáló elemek (hiba/siker 
üzenetek, menüdobozok, listák) hasonlítanak egymásra. Neked csak hasonlóak, 
mivel te már a kész, behelyettesített állapotot kapod. De a kezdetleges 
sablonfájl egy és ugyanagyaz, így egybevágó egységekbe történik a berakodás.</p>

<blockquote>

<p>Például:</p>

  <pre>Szia [{}KEY_GENERIC:NEVED]!</pre>

<p>Ezt, ha a NEVED kulcshoz azt írnám be, hogy &quot;<i>Norbi</i>&quot;, akkor ezt adná ki:</p>

  <pre>Szia Norbi!</pre>
</blockquote>

<p>Az otthon kotyvasztott változat már támogatja a többnyelvűséget. A sablonok 
nem a &quot;Szia&quot; szót tartalmazzák, hanem egy utalást a SZIA szóra. A 
felhasználódnál beállítható nyelv alapján tölti be ezt a szót angolul, magyarul, 
németül, olaszul vagy épp oroszul. Ez a lehetőség az itt látható rendszeren még 
NEM KERÜLT bevezetésre (nem is hiszem, hogy fog), sem a különálló dinamikus 
stíluskezelés.</p>

<p>Azonban bizonyos sablonok, amelyeket ti sokszor fogtok látni, magyarítva 
lett. A felhasználói vezérlőpult (ami perpillanat egy igen értelmetlen avatarkép 
feltöltőt foglal magába), az adminisztrátori dolgok angolok maradtak. (Nem hiszem, 
hogy ezeket sűrűn fogjuk látogatni)</p>

<hr>

<h3>A szabadegyetem szervezési site használati utasítása és leírása</h3>
<p>A jelenlegi állapot az első fázist, az előadók csábítását (és a csábításaitok 
kulturált naplózását) tartalmazza. Az egész részekből épül fel, úgy mint (ezt a 
drága osztálytársaim már hallották :) ):</p>

<h4>Előadó létrehozása</h4>
<p>Az előadó létrehozása egyszerű. A felhasználói dobozodban (bal oldalt első 
kis doboz, ahol felül az <i>Üdv, neved!</i> felirat szerepel) kattints a <b>Új 
előadó felvétele az adatbázisba</b> lehetőségre. A megjelenő űrlapot az 
instrukcióknak megfelelően töltsd ki. Ha mindent kitöltöttél, az előadó 
felvételre kerül <i>Szabad</i> státuszban (a státuszokról fentebb olvashatsz).</p>

<h4>Előadó lefoglalása</h4>
<p>Mielőtt nekiállnál beállítani, hogy az kiszemelt előadód jön-e, le kell őt 
foglalnod. Az oldal relációs koncepciót alkalmaz: <b>egy előadó státuszát csak 
az a felhasználó, és csakis az állíthatja, akihez az szóban forgó előadó 
lefoglalásra került</b>. Így más nem tud a te folyamatodba belepiszkítani. 
Kattints a felhasználói dobozban (innen érsz el mindent) a <b>Szabad előadó 
lefoglalása</b> lehetősére. Megjelennek a szabad státuszú előadók. A kiszemelt 
ember mellett kattins a <i>Lefoglalás</i> gombra. Ez létrehozza a relációt, és 
az előadó a te felhasználódhoz rendelődik, <i>Függő</i> státuszt kapva.</p>

<h4>Előadó kezelés</h4>
<p>A hozzád lefoglalt előadók státuszának módosításához kattins a <b>Saját 
előadóim kezelése</b> lehetőségre. Megjelennek az általad lefoglalt előadók, 
státusz szerint sorba rendezve: legfelül a <i>Függő</i>, alatta a <i>Vállaja</i>, 
majd legalul a <i>Nem vállalja</i> státuszúak. Státusz módosításához egyszerűen 
kattints az adott előadó nevével kezdődő sor megfelelő gombjára.<br>
A szerkesztés gombbal a megjegyzés rovat tartalma átírható.</p>

<h4>Előadó visszamondása</h4>
<p>A státuszgombok mellett megtalálható egy <i>Előadó lemondása</i> gomb is. 
Erre kattintva az előadó visszakerül <i>Szabad</i> státuszba (így bárki más 
lefoglalhatja később), az őt hozzád kötő reláció pedig megszűnik létezni. 
Státuszát ezentúl nem módosíthatod (hacsak nem foglalod le újra, de az már egy másik állapot).</p>

<h4>Előadók listázása</h4>
<p>Előadók listázásához az <b>Előadók listázása</b> lehetőséget kell választanod 
a felhasználói dobozban. Az előadók itt is kategorizált formában jelennek meg. 
Felülről lefelé először a <i>Vállaja</i>, a <i>Függő</i>, a <i>Szabad</i>, majd 
legalul a <i>Nem vállalja</i> státusszal rendelkezőek. Nyomtatóbarát változatban 
a lista státuszkiemelő színezés nélkül jelenik meg.<br>
<u><b>Adminisztrátorok</b></u>: Az előadók után minden sorban megjelenik egy <b>
Előadó törlése</b> gomb. Erre kattintva az előadó törlődik az adatbázisból, és 
az esetleges az előadót valakihez kötő reláció is megszűnik.<br>
Az előadók után minden sorban megjelenik egy <b>
Szerkesztés</b> gomb. Erre kattintva az előadó megjegyzés rovata szerkeszthető..</p>

<h4>Statisztika</h4>
<p>A kezdőlapon és a jobb oldali menüsávban található egy <i>Globális 
statisztika</i> feliratú doboz. Ebben a dobozban egyszerű statisztika (azért nem 
átfogó, mert ahhoz számolni kéne diák/előadó/siker/bukás átlagot) található az 
oldalról. <b>A statisztika valósidejű, az éppen megtekintett weboldal 
megnyitásakor érvényben lévő állapotot tükrözi.</b></p>

<h4>Garancia</h4>
<p>A freeweb tárhelyszolgáltató nem vállal felelősséget az esetleges 
adatvesztésekért. Erről már gondoskodtam: minden nap legalább egy biztonsági 
mentés létrejön a reggeli órákban (számításaim szerint akkor kb. 0 ember 
látogatni az oldalt egyidőben), melyet e-mailben és WHMPK csomagként is 
megkapok. Ezzel biztosítva egy esetleges adatvesztést. A programkód is el van 
mentve, nagymamámnál a spájzban a kolbászok között, valamint két külső merevlemezen, árnyékmásolaton, DAT-szalagon, ki is van nyomtatva, lassan már álmomból felkelve is tudni fogom.</p>

<h4>Még valami</h4>
<p>Divat lehet, hogy ha végzünk egy oldalon, akkor nem jelentkezünk ki, csak bezárjuk a böngészőt (meghagyva ezzel az aktív munkamenetet és hadd ne térjek ki az egyéb biztonsági kockázatokra). <b>Kérek mindenkit, hogy ha elvégezte dolgát</b> <s>húzza le a WC-t és használja az illatosítót</s> <b>jelentkezzen ki.</b> Ha más helyről, más gépről (IP-címről) vagy munkamenet sütivel jelentkezik be, a rendszer óvintézkedéseket tesz, az előző munkamenetet blokkolja. Oda visszatérve pedig az újat, szóval körbeblokkolnád magad. Kitaláltam, de <u>ez lesz a rendszer első éles tesztje, csak távolról ismert emberekkel</u> (valódi emberekkel?), <u>távoli szerveren, éles adatokkal.</u> Bármi hiba beüthet, a rendszer kis naplócskát ír amit tudok elemezni, ezt figyelni fogom, ha valami hiba van nekiállok javítani. <b>Ha te is megtapasztalsz valami anomáliát</b> (igyekeztem anomáliamentessé tenni a rendszert, de ha egy hiba kénytelen felhasználói értesítést adni (nem sunnyoghat el a munkanaplóban), ezek a jelentések lényegretörőek és érthetőek (anyukámon lett tesztelve, aki még annyira sem ért a gépekhez, mint nagyanyám) lettek), <b>jelezz nekem, például Facebook-on a Távközlési Fórumon, vagy akár személyesen is.</b> Még egyszer leírom: <b><u>ha végeztél, kattints a Kilépés gombra, várd meg a zöld jelzést, és hogy az oldal visszategyen a kezdőlapra. Ezután nyugodtan bezárhatod az ilyen-olyan böngésződet.</u></b></p>

<h3>Hova tovább?</h3>

<p>Előrejelzésem szerint, ha lehetséges, az előadásokra való jelentkezés is itt 
lesz lebonyolítva. Az oldal meg fog maradni, természetesen az előadók 
buherálásának a lehetőségét le fogom zárni. Közben, ha oda eljutok a törzskód 
fejlesztésével, egy gyors merge (összefűzés) is lefuthat. Az összefűzés 
következtében számotokra a régi funkciót nem fognak megváltozni, de a rendszer 
tartalmazni fogja a már említett dinamikus nyelvkezelést, valamint a magrendszer esetleges későbbi támogatását. Szóval ha valaki lesz 
olyan elmebeteg hardcore, hogy oroszul használja az oldalt, jó egészséget neki! (Feltéve, ha lesz valaki, aki tisztességes fordítást csinál, met magamban és Google Translateban nem bízom...)</p>
<p align="right"><i>Eredményes oldalhasználatot,</i><br><i>Doktorovics Dypertkov, Supreme Commander of the Second 
Marciist Union</i></p>

<!--- END wf freeuni info -->